%----------------------------------------------------------------------------
\chapter{N-test probléma}
%----------------------------------------------------------------------------
	%----------------------------------------------------------------------------
	\section{Általános megfogalmazás}
	%----------------------------------------------------------------------------
		N-test probléma (N-body problem) alatt egy olyan részecskékbõl, testekbõl álló rendszer vizsgálatát értjük, melyben a testek folyamatos interakcióban vannak egymással valamilyen kölcsönhatáson (például erõhatáson) keresztül. Kifejezetten jól használható olyan problémák megoldására melyben a testek mozgását szeretnénk megfigyelni, s a közöttük lévõ kölcsönhatások matematikailag jól leírhatók.
		
		Gyakorlati alkalmazás szempontjából érdemes két típust kiemelni: a gravitációs, illetve az elektromágneses/elektrosztatikus N-test problémát.

		Az N-test probléma gravitációs N-test probléma, amennyiben az erõhatás forrása a testek tömege, és leírása a például Newton-féle gravitációs törvény segítségével történik.

		A második esetben, a testek töltése a releváns, és a fellépõ kölcsönhatás jellege elektromágneses. A matematikai leírást ekkor a Coulomb-törvény felhasználásával kaphatjuk meg. Ez utóbbi típust használják például molekuláris dinamikában is, melyben atomok és molekulák mozgását szimulálják.

		Fontos kiemelni, hogy a probléma a leggyakoribb esetekben erõsen nemlineáris kapcsolatokat ír le a testek között, így megoldásuk analitikus módszerekkel igencsak korlátozott. N-test szimuláció a diszkrét idõpontokban meghatározott, numerikus módszerek alkalmazásával megoldott N-test problémát jelenti. Számításigény szempontjából a legköltségesebb szimulációk közé tartozik, ugyanis a kiértékelendõ kölcsönhatások száma a testek számával négyzetes kapcsolatban áll, vagyis a probléma komplexitása $O(N^{2})$. Az \figref{N_Body_Alap} ábrán egy két-, illetve egy ötelemû rendszer látható feltüntetve a testek közötti kölcsönhatást.

		Diplomamunkámban az asztrofizikában gyakran és elõszeretettel használt gravitációs N-test szimulációt választottam, mint megvalósítandó feladatot. A továbbiakban a probléma egyszerûsítése és a fogalmak pontosítása érdekében szükséges három feltétel bevezetése:
		\begin{itemize}
			\item A testek diszkrét, kiterjedés nélküli tömegpontok.
			\item A teret ahol a testek elhelyezkednek inerciarendszernek tekintjük, vagyis feltételezzük, hogy nem gyorsuló vonatkoztatási rendszer és érvényesek a Newtoni-törvények.
			\item A gravitációs kölcsönhatáson kívül minden más külsõ és belsõ erõhatás \mbox{elhanyagolható}.
		\end{itemize}

		\begin{figure}[!ht]
			\centering
			\includegraphics[width=120mm, keepaspectratio]{figures/NBody/N_Body_Alap.pdf}
			\caption{N-test probléma kettõ és öt testet tartalmazó rendszerek esetében} 
			\label{fig:N_Body_Alap}
		\end{figure}
	
	%----------------------------------------------------------------------------
	\section{Csillagászati alkalmazás}
	%----------------------------------------------------------------------------
		Égitestek viselkedésének leírásával már Sir Isaac Newton is foglalkozott, aki sikeresen levezette Kepler törvényeit, kiindulva a saját gravitációs és mozgási törvényébõl. Kepler feltételezte, hogy van egy kitüntetett, fixen elhelyezkedõ objektum a világegyetemben (Nap), ami körül elliptikus pályán keringenek az égitestek. Newton a fix égitest létezését elvetette és bebizonyította, hogy a Kepler-féle leírás csak egy közelítést ad a Naprendszerünk tényleges viselkedésére. Az égitestek hatással vannak egymásra, kölcsönösen keringenek egymás körül. Megjósolta, hogy nem csak elliptikus, hanem parabolikus és hiperbolikus pályák is elõfordulhatnak~\cite{OrbitMech}.
		
		A jelenlegi mikrohullámú háttérsugárzás egyenletessége arra enged következtetni, hogy az univerzum anyagsûrûség szempontjából kezdetben kifejezetten egyenletes volt.
		%...volt: a fluktuáció mértéke az átlagos értéktõl körülbelül $10^{-4}$ és $10^{-5}$ nagyságrendbe esett. A mára kialakult galaxisok és a galaxiscsoportok mellett ugyanez az ingadozás eléri akár a $10^3$ nagyságrendet is~\cite{CosmSimAnal}.
		A gravitációs kölcsönhatás következtében az apró tömörülések, csomók megfelelõ kiindulási pontot biztosítottak ahhoz, hogy a korai univerzum ,,összeomoljon'' és kialakuljanak jelentõs sûrûségbeli eltérések. Az ilyen tömörülések növekedési, fejlõdési folyamata és a közöttük lévõ kapcsolat is erõsen nemlineáris, ami korlátozza a tisztán analitikus kiértékelés lehetõségét, elõtérbe hozva a korábban említett numerikus megoldásokat~\cite{CosmSimAnal}.
		
		Az asztrofizikában alkalmazott N-test szimuláció célja, hogy segítse megérteni az égitestek, galaxisok és végsõ soron az univerzum kialakulását. Szerepet játszik például ûreszközök, bolygók pályájának meghatározásában, galaxis formációk vizsgálatában és kiemelkedõen fontos módszer a sötétanyag kutatás terén.

	%----------------------------------------------------------------------------
	\section{Összefüggések}
	%----------------------------------------------------------------------------
		%----------------------------------------------------------------------------
		\subsection{Test interakciók}
		%----------------------------------------------------------------------------
			A testek közti interakciót a Newton-féle gravitációs törvény segítségével írhatjuk le, mely szerint bármely két tömeggel rendelkezõ test között erõhatás lép fel úgy, hogy a testek tömegközéppontját egymás felé gyorsítja. A kialakuló erõ nagysága:
			\begin{align}
				F = G\frac{m_{1}m_{2}}{r^{2}}
			\end{align}
			ahol $m_1$ és $m_2$ a két test tömege, $r$ a két test tömegközéppontjának távolsága és $G$ a gravitációs állandó. A képletbõl leolvasható, hogy a testek között ható erõ egyenesen arányos a testek tömegével és fordítottan arányos a testek közti távolság négyzetével.

			A gravitációs erõ vektoriális mennyiség, vagyis iránnyal jellemezhetõ és az erõ minden esetben a testek tömegközéppontjának hatásvonalába esik. Vektoriális alakban a második test által az elsõre kifejtett erõ:
			\begin{align}
				\mathbf{F_{12}} = G\frac{m_{1}m_{2}}{\left \| \mathbf{r_{12}} \right \|^{2}}\cdot \frac{\mathbf{r_{12}}}{\left \| \mathbf{r_{12}} \right \|}
			\end{align}
			Itt $\mathbf{r_{12}}$ már egy vektort reprezentál, mely vektor a második test tömegközéppontjából mutat az elsõ test tömegközéppontjába. Az $\left \| \mathbf{r_{12}} \right \|$ pedig az elõbb említett vektor hossza, vagyis a tömegközéppontok távolsága. A bal oldali tényezõ az erõ nagyságát adja meg, míg a jobb oldali tényezõ az irányát, egységvektor formájában. Ugyanez felírva a második testre:
			\begin{align}
				\mathbf{F_{21}} = G\frac{m_{1}m_{2}}{\left \| \mathbf{r_{21}} \right \|^{2}}\cdot \frac{\mathbf{r_{21}}}{\left \| \mathbf{r_{21}} \right \|}
			\end{align}
			
			Newton 3. axiómája értelmében, ha két test erõvel hat egymásra, akkor az az erõ mindkét testre ugyanolyan nagyságú és ellentétes irányú:
			\begin{align}
				\mathbf{F_{12}} = -\mathbf{F_{21}}
			\end{align}
	
			A fenti megfontolásokat követve az összefüggések felírhatók tetszõleges $N \geq 2$ egész számú objektumra is.
			
			Rátérve a gravitációs N-test szimuláció alapösszefüggéseire be kell vezetni néhány jelölési konvenciót, illetve tulajdonságot:

			\begin{itemize}
				\item $\mathbf{F_{ij}}$ a $j.$ test által az $i.$ testre kifejtett gravitációs erõvektor,
				\item $\mathbf{F_{i}}$ az $i.$ testre kifejtett eredõ gravitációs erõvektor,
				\item $m_{i}$ az $i.$ test tömege,
				\item $\mathbf{x_{i}}$ az $i.$ test aktuális pozícióvektora,
				\item $\mathbf{v_{i}}$ az $i.$ test aktuális sebességvektora,
				\item $\mathbf{r_{ij}}$ az $j.$ test tömegközéppontjából az $i.$ test tömegközéppontjába mutató vektor, ami $\mathbf{r_{ij}} = \mathbf{x_{j}} - \mathbf{x_{i}}$ alakban áll elõ.
			\end{itemize}
		
			Az indexek mindig egy testet, vagy testeket jelölnek ki és értékük $1 \leq i$ és $j \leq N$.

			Ezek után az $i.$ testre ható erõ, amit a $j.$ testtel való gravitációs kölcsönhatás okoz a következõképpen adható meg:
			\begin{align}
				\mathbf{F_{ij}} = G\frac{m_{i}m_{j}}{\left \| \mathbf{r_{ij}} \right \|^{2}}\cdot \frac{\mathbf{r_{ij}}}{\left \| \mathbf{r_{ij}} \right \|}
			\end{align}
			
			Newton 4. axiómáját (az erõhatások függetlenségének elvét) felhasználva, az $i.$ testre ható eredõ erõ a rendszerben lévõ más testek által okozott erõk vektoriális összegeként írható fel:
			\begin{align}
				\mathbf{F_{i}} = \sum_{j = 1,j\neq i}^{N} \mathbf{F_{ij}} = Gm_{i} \sum_{j = 1,j\neq i}^{N} \frac{m_{j}\mathbf{r_{ij}}}{\left \| \mathbf{r_{ij}} \right \|^{3}}
			\end{align}
	
			Amennyiben a testek közti távolság tart a nullához, a köztük ható erõ tart a végtelenhez, ami nem kívánatos anomáliákhoz vezet a szimuláció során. A legtöbb asztrofizikai alkalmazásban a testek ütközése tiltott, így ezeket a szituációkat valamilyen formában le kell kezelni. Az egyik legegyszerûbb megoldás egy erõ enyhítéséért felelõs pozitív konstans ($\varepsilon^2$ - softening factor) bevezetése. Segítségével korlátozni tudjuk a testek között kialakuló erõ nagyságát, ami numerikus integrálás során kedvezõ. A kiegészített képlet:
			\begin{align}
				\mathbf{F_{i}} \approx Gm_{i} \sum_{j = 1}^{N} \frac{m_{j}\mathbf{r_{ij}}}{\left ( \left \| \mathbf{r_{ij}} \right \|^{2} + \varepsilon^{2} \right )^{\frac{3}{2}}}
			\end{align}
			
			A nevezõben lévõ négyzetgyökvonás az $r_{ij}$ és az $\varepsilon$ négyzetes összegzése miatt jelenik meg.
			
			Megjegyzendõ, hogy a korábban feltett $j \neq i$ a továbbiakban nem szükséges, ugyanis $F_{ii}=0$, ha $\varepsilon^2 > 0$. Bár elsõ ránézésre feleslegesnek tûnik elvégezni a számításokat $j=i$ esetben, azonban SIMD\footnote{Single Instruction Multiple Data - egy utasítás és több adat (lásd \figref{Impl_SIMD} ábra).} jellegû adatfeldolgozás esetén érdemes elkerülni az elágazó utasításokat a hatékonyság érdekében~\cite{GPUGems}.

		%----------------------------------------------------------------------------
		\subsection{Integrálás}\label{sect:NBody_integrateSect}
		%----------------------------------------------------------------------------
			Numerikus integrálás során lépésrõl-lépésre meghatározzuk a testek új pozícióját és sebességét a kiszámított erõvel arányos gyorsulás alapján, ezzel szimulálva az idõ haladását. A lépésköz általában fix értékû, de a felírt egyenletek megoldhatóak változó lépésközû KDE (közönséges differenciálegyenlet) megoldó használatával is. Háromdimenziós esetben minden testhez 6 differenciálegyenlet rendelhetõ (3 a pozíció-, és 3 a sebességvektor koordinátáiból adódik), vagyis az integrálás komplexitása $O(N)$. Az $i.$ test gyorsulása a dinamika alapegyenlete ($a_i = \frac{F_i}{m_i}$)  alapján a következõ módon alakul:
			\begin{align}
				\label{eq:NBody_accEq}
				\mathbf{a_{i}} \approx G \sum_{j = 1}^{N} \frac{m_{j}\mathbf{r_{ij}}}{\left ( \left \| \mathbf{r_{ij}} \right \|^{2} + \varepsilon^{2} \right )^{\frac{3}{2}}}
			\end{align}
			Numerikus integráció elvégzésére számos lehetõség adódik. Az egyik legegyszerûbb megoldás az úgynevezett Verlet-módszer (Verlet-integrator) használata. A szimuláció során választott integrálási módszer befolyásolja mind a sebességet, mind a pontosságot, így a vizsgált probléma természete nem hagyható figyelmen kívül a döntés során.
			
			A Verlet-módszer gyakran alkalmazott eljárás Newton-féle mozgásegyenletek alkalmazásánál, valamint objektumok röppályájának meghatározása során.
			\begin{align}
				\label{eq:NBody_integrateEq}
				\mathbf{x_{i}}\left ( t + \Delta t \right ) := \mathbf{x_{i}}\left ( t \right ) + \mathbf{v_{i}}\left ( t  \right )\Delta t + \frac{1}{2}\mathbf{a_{i}}\left ( t \right )\Delta t^{2}
			\end{align}
			\begin{align}
				\mathbf{v_{i}}\left ( t + \Delta t \right ) := \mathbf{v_{i}}\left ( t \right ) + \mathbf{a_{i}}\left ( t  \right )\Delta t
			\end{align}
			
			A fentiekbõl látható, hogy a lépésköz megválasztásával állítható a meghatározott pozíciók és sebességértékek felbontása. A lépésköz csökkentésével azonban elkerülhetetlenül növekszik a szimuláció során elvégzendõ számítások mennyisége, így a lépésköz helyes megválasztása mindig kiemelt fontosságú feladat.
			
			Ahhoz, hogy a fent levezetett képletek használhatók legyenek, minden testnek kell rendelkeznie kezdeti feltételekkel. A szimuláció elõtt minden test számára megadandó értékek:
			\begin{itemize}
				\item tömeg
				\item pozícióvektor
				\item sebességvektor
			\end{itemize}
			Háromdimenziós térben a pozícióvektor és sebességvektor háromelemû vektor, míg a tömeg skaláris mennyiség.
	%----------------------------------------------------------------------------
	\section{Algoritmusok}\label{sect:NBody_algorithmSect}
	%----------------------------------------------------------------------------
		Egy diszkrét testekbõl álló gravitációs rendszer vizsgálatakor szükséges, hogy minden egyes testre a rendszerben található más testek által okozott gyorsulást meghatározzuk.
	
		A direkt algoritmus (brute force) komplexitása miatt kifejlesztettek egyéb megoldásokat is, amelyek valamilyen formában elhanyagolásokkal élnek a gyors végrehajthatóság érdekében.

		Az algoritmus komplexitásának csökkentésére számos megoldás áll rendelkezésre, ezek alapvetõen két fõ csoportra oszthatók:

		Az elsõ csoport a testeket hierarchikus fába rendezve tárolja és az úgynevezett ,,multipole expansion'' matematikai módszerrel közelíti a gravitációs kölcsönhatást. Ilyen algoritmus például a Barnes-Hut vagy a Fast-Multipole módszer.
		
		A második csoport az FFT-t (Gyors Fourier-transzformáció) megvalósító algoritmusok sebességét igyekszik kihasználni. A testekre ható gravitációs potenciált a háló és a Poisson-egyenlet megoldásával határozzák meg. Ilyen például a Particle-mesh (test-háló) módszer és annak továbbfejlesztett változatai P3M (Particle-particle-particle-mesh), az AP3M (Adaptive P3M).

		A közös az algoritmusokban, hogy védekezniük kell a valamilyen módon a ,,közeli'' testek közti interakciónál. Ha az ütközés esete nincs lekezelve a testek egymást ,,katapultként kilõhetik'' (a Newton-féle gravitációs törvény nevezõje nulla közeli érték, és a testek között ható erõ végtelenhez tart), ami által a szimuláció kevésbé lesz élethû. A megoldást az összefüggések levezetése során már említett közeli testek közti erõ enyhítése (force softening) jelenti. Ezt a legegyszerûbben úgy tehetjük meg, ha a nevezõt kiegészítjük egy konstans nem nulla értékkel, megakadályozva a szingularitás kialakulását.

		Az N-test szimulációt terhelõ hiba meghatározása nagyon bonyolult feladat. Minden algoritmus típus másként viselkedik. Az algoritmus futási sebessége és a szimuláció pontossága egymással fordított arányban áll, így az alkalmazáshoz elengedhetetlen egy számunkra megfelelõ kompromisszum.
		
		%----------------------------------------------------------------------------
		\subsection{Direkt módszer}\label{sect:nbody_direct}
		%----------------------------------------------------------------------------
			A legegyszerûbb és legkézenfekvõbb megoldás a számítás elvégzésére, ha minden egyes kölcsönhatást kiszámolunk. $N$ darab test esetén minden egyes test hat a másikra, tehát egy kiszemelt test esetében $N - 1$ kölcsönhatást kell kiszámolnunk. Így összességében $N(N - 1)$ erõ kiszámítása szükséges egy idõpillanatban. Newton 3. axiómája értelmében, ha két test erõvel hat egymásra, akkor az az erõ mindkét testre ugyanolyan nagyságú és ellentétes irányú. Ez lehetõséget biztosít a szükséges számítások mennyiségének csökkentésére. A párhuzamosított algoritmusok esetén ez azonban nehezen kihasználható, ugyanis szükségessé teszi az eredetileg egymástól független számításokat végzõ szálak közti kommunikációt, ami jelentõsen lassíthatja a kalkulációt végzõ program futását.

			Az algoritmus komplexitása a testek számával négyzetes növekszik, így ez megfelelõ számítási kapacitás hiányában csak korlátozott mértékben használható módszer.
			
			A direkt módszer egy gyorsabb változata, ha egy bizonyos távolságon túl, elhanyagoljuk a testek egymásra hatását. Ez mindösszesen egy elágazás beépítésével megtehetõ, és megspórolja a túlságosan kis erõk kiszámítását. Ez a legegyszerûbb approximáció, amivel gyorsíthatjuk a szimulációt. SIMD esetén azonban nem nyerünk vele annyit futási sebességben, mint amennyit pontosságban esetleg veszítünk, ugyanis az egyes szálaknak ilyen esetben be kell várniuk egymást (lockstep végrehajtás). Minden egyes futó szál egy adott pillanatban ugyanazt az utasítást hajtja végre, ha van számítás, ha nincs. Így ez a gyorsítási opció elsõsorban az egy szálon futó programok esetén jöhet szóba.

		%----------------------------------------------------------------------------
		\subsection{Fa alapú módszerek}
		%----------------------------------------------------------------------------	
			A direkt módszert úgy próbálják közelíteni, felgyorsítani, hogy az egymáshoz közel lévõ testcsoportokat egy testként kezelik. Ha egy testcsoport kellõen távol helyezkedik el az éppen vizsgált testtõl, akkor ennek a csoportnak a gravitációs hatását közelíthetjük a csoport tömegközéppontjába helyezett virtuális testtel.

			Ezek az algoritmusok felosztják a teljes rendelkezésre álló teret cellákra (kétdimenziós esetben négyzet, háromdimenziós esetben kocka). A cellákat egy bináris fához hasonló módon tárolják, csak itt a fa egyes elemei 4 (quad-tree), illetve 8 (oct-tree) gyerekkel rendelkeznek dimenziótól függõen~\cite{BHGalSim}.

			A felosztás kétdimenziós esetben (quad-tree) az \figref{N_Body_Fa_modszer} és az \figref{N_Body_Fa_felepites} ábráknak megfelelõ módon addig folytatódik ameddig egy cella pontosan 1 vagy 0 testet tartalmaz. Ha egy cellában több is található, akkor a vizsgált cellát 4 azonos méretû kisebb cellára bontja. A szemléltethetõség miatt a kétdimenziós esetet választottam, de a leírtak könnyedén alkalmazhatók háromdimenziós esetben is.

			\begin{figure}[!ht]
			\centering
			\includegraphics[width=150mm, keepaspectratio]{figures/NBody/N_Body_Fa_modszer.pdf}
			\caption{A cellákra bontott tér} 
			\label{fig:N_Body_Fa_modszer}
			\end{figure}
			
			\begin{figure}[!ht]
			\centering
			\includegraphics[width=150mm, keepaspectratio]{figures/NBody/N_Body_Fa_felepites.pdf}
			\caption{Az \figref{N_Body_Fa_modszer} ábra alapján felépített fa (quad-tree)} 
			\label{fig:N_Body_Fa_felepites}
			\end{figure}			
			
			A több testet tartalmazó cellákat virtuális testként kezeli: rendelkeznek tömeggel és pozícióval. A tömegük a bennfoglalt testek össztömege, a pozíciójuk pedig a tömegközéppont.

			Direkt módszerhez hasonlóan test-test közötti interakciókat vizsgál, belevéve a virtuális testeket is. A fán fentrõl lefele, balról jobbra haladva minden elemet megvizsgál az algoritmus. Ha üres cellához ér nem tesz semmit, ha testhez, akkor a direkt módszerhez hasonlóan kiszámolja a test által okozott erõt. Virtuális testhez érve elõször megvizsgálja a távolságot. Ha a végeredmény az, hogy ,,közeli'' a test, akkor a pontosság miatt tovább megy a rekurzió a virtuális test gyerekeire. Ha azonban ,,kellõen távoli'' a virtuális test a vizsgált testtõl, akkor a rekurzió nem folytatódik, és a cellában található összes testet egy csoportként kezelve kerül kiszámításra a gyorsulás. A feltétel a ,,kellõen távoliságra'':
			\begin{align}
				\frac{s}{d} < \theta 
			\end{align}
			
			ahol $s$ vizsgált cella szélessége, $d$ a test és a cella tömegközéppont távolsága és $\theta$ pedig egy konstans küszöbérték (jellemzõen 0,5).

			A fent bemutatott lépéssorozat a Barnes-Hut algoritmust reprezentálja, melynek komplexitása $O(Nlog_{2}N)$. Más fa alapú módszerek is léteznek, s egyes esetekben ez a komplexitás redukálódhat akár $O(N)$-re is.

		%----------------------------------------------------------------------------
		\subsection{Részecske-háló alapú módszerek}
		%----------------------------------------------------------------------------
			Az FFT-t megvalósító algoritmusok sebességét kihasználó módszerek felosztják a teljes teret azonos méretû cellákra (cell), ezzel egy nagy hálót (mesh) alkotva és az összes testet (és azok tömegét) hozzárendelik egy vagy több cellához. A teljes háló ezután egyfajta test-sûrûséget reprezentál, melyre kiszámolva a gravitációs potenciált meghatározhatók a testekre ható erõk, attól függõen, hogy melyik cellában helyezkedik el. A gravitációs potenciál meghatározásához Poisson egyenlet megoldása szükséges~\cite{PartMesh}.
			
			\begin{figure}[!ht]
			\centering
			\includegraphics[width=150mm, keepaspectratio]{figures/NBody/N_Body_Particle_Mesh.pdf}
			\caption{Particle-mesh típusú algoritmus} 
			\label{fig:N_Body_Particle_Mesh}
			\end{figure}
			
			A Poisson egyenlet a frekvenciatartományban egyszerûbb alakra hozható az FFT segítségével.

			A módszer elõnyei közé tartozik, hogy az algoritmus komplexitása $O(N)$, vagyis a számításigény és a testek száma lineáris kapcsolatban vannak. Hátránya, hogy a cellaméret miatt csak véges felbontásra ad lehetõséget, és az egymáshoz relatíve közeli testek (távolságuk kisebb, mint a cella oldalhossza) közötti erõt nem képes modellezni.

			Nagyszabású csillagászati szimulációkban nagyon elterjedt és kedvelt módszercsalád.
	%----------------------------------------------------------------------------
	\section{Szimulációs hibák}\label{sect:nbody_szimhibak}
	%----------------------------------------------------------------------------
		Az asztrofizikai N-test rendszerek kaotikusak. Másként megfogalmazva rendkívüli érzékenységet mutatnak a kezdeti feltételeikre (tömeg, pozíció, sebesség), illetve a számításból eredõ hibákra. A feltételekben egy kis eltérés is képes a szimuláció kimenetelét nagyon megváltoztatni.

		Bizonyított, hogy a számítógépekkel végzett szimulációk során keletkezõ apró számítási, kerekítési hibák halmozódásával a kiszámított megoldás exponenciálisan divergál a valódi viselkedéstõl, azonos kezdeti feltételekre. A hiba nagysága olyan méreteket ölthet, hogy ha nem kezelik vagy nem korlátozzák valamilyen módon, az megkérdõjelezi a szimuláció érvényességét.

		Különbözõ N-test szimulációt végzõ programok összehasonlítása során, azonos feltételek mellett az eredmények $100 \%$-os eltérést mutattak. A szimuláció kimenetele nagymértékben függ a választott algoritmustól, annak megvalósításától, illetve a választott számítógéptõl.

		Bizonyos korlátozások között és meghatározott feltételek mellett a szimuláció megbízható eredményt tud adni.

		A hiba növekedésérõl adott részletes elméleti elemzések alapján, a hibákat elsõsorban az egymáshoz relatíve közeli (távolságuk közelít a nullához) testek közötti interakciók okozzák, így a pontosság szempontjából az ütközésmentes szimulációk kedvezõbbek. A szimuláció során fellépõ hibákat két fõ csoportba sorolhatjuk~\cite{EffShadow}: 
				
		\begin{itemize}
			\item \textbf{Bemeneti hibák:} ide tartozik minden modellezési, közelítés és egyszerûsítési hiba.
			\begin{itemize}
				\item \textbf{Modellezési hibák:}
					\begin{itemize}
						\item \textbf{kvantálási hiba/zaj}: a folyamatosnak tekinthetõ modellezett rendszer jellemzése diszkrét értékekkel.
						\item \textbf{erõ korlátozása} (force softening): a közeli interakciókból származó erõ limitálása.
					\end{itemize}
				\item \textbf{Megvalósítási hibák:}
					\begin{itemize}
						\item \textbf{közelítõ algoritmus használata} (pl.: Barnes-Hut, Fast Multipole módszer)
						\item \textbf{numerikus integrátor véges felbontása:} integrálás helyettesítése szummázással
						\item \textbf{kerekítési hiba}
					\end{itemize}
			\end{itemize}
			\item \textbf{Kimeneti hiba:} a hiba mindig a számított és a valódi közötti eltérést mutatja meg. Minél kisebb ez a hiba annál megbízhatóbb az eredmény. Jellemzõen a fent említett bemeneti hibákból különbözõ súlyozással tevõdik össze.
		\end{itemize}
		
	%----------------------------------------------------------------------------
	\section{Mértékegységrendszer}
	%----------------------------------------------------------------------------
		Annak érdekében, hogy kezelhetõbb számokkal tudjak dolgozni úgy döntöttem, hogy SI mértékegységrendszer helyett átváltok csillagászati mértékegységrendszerre (IAU - Astronomical System of Units).

		A rendszert az SI-ben való mérések és számábrázolás okozta nehézségek miatt határozták meg, annak érdekében, hogy a nagyságrendeket közelebb hozzák egymáshoz. Összesen három mértékegységet definiál: távolság, tömeg és idõ.

		A távolságot csillagászati egységben (astronomical unit) mérik, rövidítve CsE (AU) és az általa definiált távolság megegyezik az átlagos Nap-Föld távolsággal.

		Az idõ alapegysége a nap (day), mely 86400 másodpercként van rögzítve. Gyakran használt egység még a Julián naptár szerinti év (year) is mely 365,25 napot tesz ki.

		A tömeget többféleképpen is meg lehet választani. A hivatalosan elfogadott érték a Nap tömege, jelölése $M_{\odot}$. Alkalmazástól függõen szokás használni a Jupiter, vagy a Föld tömegét is. Szimpátia alapján a Föld tömegét választottam alapegységnek.
		\begin{align}
				1~AU = 149~597~870~700~m
		\end{align}
		\begin{align}
				1~D = 86~400~s
		\end{align}
		\begin{align}
				1~M_{\oplus} = 5,9742 \cdot 10^{24}~kg
		\end{align}
		Ennek megfelelõen minden felhasznált konstanst és származtatott mennyiség értékét módosítani kell, melyet az alkalmazásunk felhasznál. Jelen esetben ez csak a gravitációs állandó érinti, tehát átváltva csillagászati mértékegységrendszerre:
		\begin{align}
				G = 8,89042279 \cdot 10^{-10} \frac{{AU}^3}{M_{\oplus}D^2}
		\end{align}